---
title: Getmjölkskola med vanilj
description: En av de bästa kolorna jag gjort! Mums!
ingredients:
- title:
  steps:
  - Solrosolja till formen
  - 5 dl getmjölk
  - 1/4 tsk bikarbonat
  - 250 g strösocker
  - 100 g ljust muscovadosocker / ljust farin-socker
  - 50 g osaltat smör
  - fröna från 1/2 vaniljstång eller 1 tsk vaniljpasta
  - 1/2 tsk flingsalt
instructions:
- title:
  steps:
  - Smörj formens botten och sidor med olja och klä den med bakplåtspapper.
  - Häll getmjölken i en tjockbottnad kastrull som rymmer 2 liter, tillsätt bikarbonat och vispa samman. Koka upp på medelvärme. sänk därefter värmen och sjud mjölken sakta tills 3-3.5 dl återstår, vilket kan ta upp till 30 minuter. Mjölken skummar kraftigt när den kokar upp, så håll ett öga på kastrullen, dra den från värmen vid behov och vispa för att sänka temperaturen innan du fortsätter att reducera den. Mjölken är vit från början men antar en blekare "te med mjölk" nyans efter ett tag. Häll över den i en kanna och diska kastrullen.
  - Häll tillbaka mjölken i den rena kastrullen och tillsätt resten av ingredienserna utom saltet. Rör om tills sockret lösts upp, smöret smält och blandningen är alldeles slät. Stoppa i sockertermometern, och låt blandningen sjuda till den blir 121°C. Rör med en värmetålig slickepott då och då under tiden. Det kan kännas som om smeten aldrig vill bli varmare än 115°C, men tappa inte tålamodet och vänd inte ryggen till - då rusar temperaturen ofelbart i höjden.
  - Dra kastrullen från plattan och fiska upp den eventuella vaniljstången med kökspincett eller gaffel (använd inte fingrarna). Tillsätt salt och rör om som hastigast med slickepott eller träslev. Häll kolasmeten i den klädda formen och låt svalna i minst 4 timmar.
  - Skär kolor med en varm, ren kniv och snurra in var och en i bakplåtspapper eller cellofan.
image: getmjölkskola.jpg
yield: 40 bitar
category: sweets, cookies and cakes
total_time: 1h
---

